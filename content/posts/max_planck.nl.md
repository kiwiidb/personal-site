---
title: "Eén begrafenis per keer"
date: 2021-02-16T08:00:00+01:00
draft: false
---
Gezien het ontelbare aantal artikels over het energieverbruik van het Bitcoinnetwerk begon ik ook last te krijgen van een zekere _FOMO_
om er iets over te schrijven. De onverbetelijke betweter in mij haat het als iemand [fout is op het internet](https://xkcd.com/386/),
dus zat er niets anders op dan deze blogpost te schrijven. Een discussie die ik onlangs had over dit onderwerp zorgde er ook voor dat
ik zin had om mijn gedachten op papier te zetten, omdat ik denk dat het zo duidelijker is. Ik zal geparafraseerde fragmenten uit deze discussie
gebruiken om mijn punt duidelijk te maken. Voor de ongeduldigen is er een _TLDR_ aan het einde.

An English version of this post can be found [here](https://kwintendebacker.com/posts/max_planck).
## Er is genoeg energie voor iedereen

> -> Bitcoin verbruikt te veel energie, het is niet goed voor het klimaat.
> 
> <- Bitcoin verbruikt inderdaad veel energie, maar energie kan uit klimaatvriendelijke bronnen komen.
> 
> -> Dat doet er niet toe, we moeten zowiezo energiezuiniger gaan leven.
> 
> <- ?

Aangespoord door politici die menen dat het een goed idee is om [kerncentrales te sluiten om gascentrales in de plaats te bouwen](https://www.tijd.be/politiek-economie/belgie/algemeen/regering-zet-stap-richting-sluiting-kerncentrales/10282516.html),
denken sommige mensen dat "we met z'n allen zuiniger moeten gaan leven". Dit is fundamenteel verkeerd.
Om het even in het belachelijke te trekken: het beste scenario voor "de planeet" is als alle mensen tegelijkertijd harakiri zouden plegen.
Wat moeten we dan wel doen? Ik vind dat het _d-woord_ [al veel te veel is misbruikt](https://xkcd.com/1007/) om een politieke agenda te vervullen,
maar we moeten op een duurzame manier zoveel energie produceren als mogelijk. Deze energie moeten we dan op een efficiënte manier consumeren, 
om een maximum aan welvaart te scheppen voor een maximum aan mensen.

Produceren moeten we doen door:

- Kerncentrales bouwen
- Zonnepanelen leggen
- Windmolenparken bouwen
- Maar vooral door kerncentrales te bouwen en ze niet af te breken

Mijn kernenergiepleidooi is er een voor een andere blogpost, maar het is u alvast niet ontgaan dat ik een fan ben.
Consumeren moeten we doen door dingen die inherent wel broeikasgassen uitstoten te verbannen uit het leven:

- Geen vlees te eten
- Ons verplaatsen met zuiver elektrische transportmiddelen

> Dus om het even samen te vatten: het is onze morele plicht om _op een duurzame manier_ zoveel energie als mogelijk te verbruiken,
> want dat is de enige manier om zoveel mogelijk welvaart voor zoveel mogelijk mensen te scheppen. Energie produceren door fossiele brandstoffen
> te verbranden schept welvaart op de korte termijn, maar vernietigt het op de langere termijn. Iedereen kan deze energie
> dan gebruiken voor _whatever they please_, of het nu kerstverlichting, GPU-rendering of het delven van bitcoins is. Een persoonlijke
> mening over het nut van een of andere activiteit die met de energie wordt uitgevoerd is op dat moment van geen belang meer.

## _Whataboutism_ versus de _Nirvana Fallacy_

> <- Het klassieke systeem gebruikt nog veel meer energie.
> 
> -> Nog zo'n stokpaardje van de bitcoinmeute: whataboutismes.

Een veelgehoord tegenargument dat door bitcoinvoorstanders in het energiedebat wordt gebruikt is dat het klassieke 
Een veelgehoord tegenargument dat door bitcoinvoorstanders in het energiedebat wordt gebruikt is dat het klassieke financiele systeem ook veel energie verbruikt.
Een frappant voorbeeld is dat de Europese Centrale bank letterlijk [geld print en uitdeelt aan oliereuzen](https://www.greenpeace.org/eu-unit/issues/climate-energy/3933/ecb-injects-e7-billion-into-fossil-fuels-coronavirus-crisis/).

Dit is correct, maar is ook een drogreden: dit noemt men een [whataboutism](https://en.wikipedia.org/wiki/Whataboutism). Whataboutisms zijn
geen geldige argumenten, want het zegt niks over wat men eigenlijk probeert te verdedigen.

Whataboutismes kunnen wel gebruikt worden om de ongeldigheid 
van een ander argument te illustreren. Dat andere argument is in dit geval een [Nirvana Fallacy](https://en.wikipedia.org/wiki/Nirvana_fallacy).
Deze drogreden bestaat eruit een idee aan te vallen op de grond dat het niet perfect is. Er wordt een alternatief aangedragen dat beter zou zijn,
maar bij nader onderzoek blijkt dat dit alternatief een zuiver theoretische constructie is en nooit kan bestaan in de echte wereld. In dit geval probeert de gebruiker te argumenteren dat bitcoin helemaal niet nodig zou zijn in een wereld waar:

- De centrale banken stoppen met het scheppen van groteske ongelijkheid om de politieke status-quo in stand te houden
- De centrale banken stoppen met het illegaal sponsoren van de fossiele brandstofindustrie
- De Amerikanen stoppen met het scheppen van terroristen door oorlogsmisdaden te plegen in het Midden-Oosten om hun olie-dollar-imperium in stand te houden
- De Amerikanen niet een man levenslang in de cel willen stoppen omdat hij deze oorlogsmisdaden aan het licht heeft gebracht
- De bankrekeningen van politieke dissidenten in Spanje, China, Turkije, Venezuela, en alle andere landen ter wereld niet bevroren of geconfisceerd worden omdat ze democratische oppositie voeren.
- Het regenwoud niet wordt verwoest in Afrika om putten te maken waaruit glimmende stenen naar boven worden gehaald, deze stenen vervolgens niet naar Zwitsterland worden getransporteerd om ze daar opnieuw in een put in de grond te steken.
- Vastgoedprijzen door het beleid van bovengenoemde centrale banken geen absurde niveaus bereiken, waardoor het voor meer en meer jonge mensen en migranten onmogelijk is om zelf ooit een huis te bezitten.

Helaas is dat niet onze wereld aangezien al deze dingen vandaag wel degelijk de harde realiteit zijn.

Het is mij al lang duidelijk geworden dat er geen louter politieke of militaire oplossing kan zijn voor al bovenstaande problemen,
en dat de enige mogelijkheid is om _out of the box_ te denken en te aanvaarden dat bitcoin wel een mogelijke oplossing kan zijn,
en dat het energieverbruik in dat geval wel een redelijke prijs is om te betalen.
## What have the Romans ever done for us?

> -> Bitcoin is enkel goed als casino om de lucky few te verrijken
> 
> -> Alle verhalen van het gebruik van bitcoin voor nobele doeleinden zijn fabeltjes

In dit stuk geef ik graag een bloemlezing van _feel-good_ verhalen om een beetje tegenwerk te bieden aan iedereen die verkondigt dat
bitcoin enkel wordt gebruikt voor speculatie en het verrijken van _early adopters_.

- [Wikileaks](https://wikileaks.org/), een organisatie die de belichaming is van de vrije pers en een gezonde democratische samenleving, een organisatie
die ontelbare verschrikkelijke georganiseerde misdaden van overheden over de hele wereld aan het licht heeft gebracht, werd in 2010 door druk van de Amerikaanse overheid verbannen van zo goed als alle traditionele manieren om geld in te zamelen. Jaren later [bedankte](https://twitter.com/DefendAssange/status/919247873648283653) Wikileaks de Amerikaanse overheid, want hierdoor besloten ze al in 2010 in te zetten op Bitcoin, waardoor de financiele situatie van de organisatie er vandaag de dag er wel heel rooskleurig moet uitzien. (Deze beslissing werd bekritiseerd door de uitvinder van bitcoin in een [beroemd bericht](https://bitcointalk.org/index.php?topic=2216.msg29280#msg29280), een van de laatste die ze plaatsten voor hun verdwijning.)
- In 2017 werd er door het [Pineapple Fund](http://pineapplefund.org/) meer dan 5000 BTC of 50 miljoen dollar aan goede doelen geschonken.
- Bitcoin wordt elke dag meer en meer gebruikt door [Latijns-Amerikanen](https://www.usefultulips.org/) om te ontstnappen aan de economische rampen die zich op het continent afspelen
- De organisatie achter de Russische oppositieleider Alexei Navalni [heeft een recordbedrag](https://www.reuters.com/article/us-russia-politics-navalny-crypto-curren-idUSKBN2AB2GR) aan steun in bitcoin ontvangen na zijn arrestatie door de Russische autoriteiten.
- Fans van de _memecoin_ Doge hebben genoeg geld ingezameld om [het Jamaicaanse bobsleeteam een ticket te bezorgen voor de Olympische spelen](https://www.theguardian.com/technology/2014/jan/20/jamaican-bobsled-team-raises-dogecoin-winter-olympics)


Wel dit was het. Misschien heb ik u overtuigd, misschien niet. Om eerlijk te zijn kan het mij weinig schelen. Ik weet dat bitcoin uiteindelijk zal zegevieren,
en laat mij inspireren door de woorden van de natuurkundig Max Planck:

> Eine neue wissenschaftliche Wahrheit pflegt sich nicht in der Weise durchzusetzen, dass ihre Gegner überzeugt werden und sich als belehrt erklären, sondern vielmehr dadurch, dass ihre Gegner allmählich aussterben und dass die heranwachsende Generation von vornherein mit der Wahrheit vertraut gemacht ist.
>
>  Max Plank, Wissenschaftliche Selbstbiographie, 1948

## TLDR
Ik heb gelogen, er is geen TLDR. Lees gewoon wat ik heb geschreven.