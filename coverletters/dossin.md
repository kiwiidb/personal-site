Beste meneer Baum, mevrouw Keppens

Hierbij zou ik graag solliciteren naar de functie van Stafmedewerker digitale ontwikkeling. Ik ben Kwinten, gepassioneerd software engineer met een grote interesse voor geschiedenis en wetenschap. Deze functie lijkt mij een ideaal instrument om mijn technische vaardigheden in te zetten in een boeiende omgeving en om resultaten te bereiken die maatschappelijk zwaar doorwegen.

Mijn professionele ervaring omvat verschillende projecten en producten waar ik verantwoordelijk was voor de architectuur, ontwikkeling en onderhoud van platformen met duizenden gebruikers. Bovendien heb ik vanuit mijn opleiding Fysica en Sterrenkunde een ijzersterke wetenschappelijke basis meegekregen. Een datagedreven, rigoreuze aanpak en het streven naar eenvoud in software architectuur zijn principes die ik hoog in het vaandel draag.

De opensourcebeweging ligt mij na aan het hart. Het is mijn overtuiging dat gezonde digitale infrastructuur, zeker in de openbare sector, hand in hand gaat met deze principes, zowel op vlak van software als op vlak van data. Ik heb reeds verschillende jaren meegewerkt aan open-source projecten waarbij ik samenwerkte met een wereldwijde gemeenschap van gebruikers.

Persoonlijk heb ik ook veel interesse in onze vaderlandse geschiedenis en geloof ik dat het aspect hiervan waarop de Dossinkazerne focust een heel nuttige lens is waarmee we ook hedendaagse ontwikkelingen beter kunnen begrijpen. Ik zou dan ook erg enthousiast zijn om op gesprek te mogen komen.

Met vriendelijke groeten en hopend op een positief antwoord,

Kwinten De Backer